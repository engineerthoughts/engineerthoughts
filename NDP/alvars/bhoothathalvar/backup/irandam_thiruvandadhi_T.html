<!DOCTYPE html>
<html>
	<head>
		<meta charset="UTF-8">
		<meta name="viewport" content="width=device-width, initial-scale=1">
		<link rel="stylesheet" href="style.css">
	</head>
	
	<body>
		<!--top nav responsive-->
		<div class="topnav" id="myTopnav">
				<a><img src="thiruman/thiruman.jpg" width='70%', height='60px;' onclick="myFunction()"></a>
				<a href="home_e.html">HOME</a>
				<a class="active" href="#">ஆழ்வார்கள்</a>
				<a href="acharya_e.html">ஆசார்யர்கள் </a>
				<a href="#">அறிவியல்</a>
				<a href="#">ABOUT US</a>
				
		</div>
		<script>
				function myFunction() {
					var x = document.getElementById("myTopnav");
					if (x.className === "topnav") {
						x.className += " responsive";
					} else {
						x.className = "topnav";
					}
				}
		</script>
		<!--ends here-->
		<div class="bgimg-2">
		  <div class="caption">
			<span class="border">பூதத்தாழ்வார்</span>
		  </div>
		</div>
		<a href="bhoothathalvar.html"><button class="read">பூதத்தாழ்வார்</button></a>
		
		<div class="Alvarlist" style="font-size:14px;">
		<center><h3>திருகுருகைப்பிரான் பிள்ளான் அருளிச் செய்தது</h3></center>
		
		<h3>தனியன்</h3>
		<p>
			என்பிறவி தீர இறைஞ்சினேன் இன்னமுதா<br>
			அன்பே தகளி யளித்தானை, - நன்புகழ்சேர்<br>
			சீதத்தார் முத்துகள் சேரும் கடல்மல்லைப்<br>
			பூதத்தார் பொன்னங்கழல்.<br>
		</p>
		<!--<a href="MudhalThiruvandhadhi-VyakhyanaSaram-English.pdf">ok</a>	-->
		
		<h3>ஸ்ரீ பூதத்தாழ்வார் அருளிச்செய்த இரண்டாம் திருவந்தாதி</h3></center>
		<p>
		<br>அன்பே தளியா ஆர்வமே நெய்யாக,								
		<br>இன்புருகு சிந்தை யிடுதிரியா, - நன்புருகி
		<br>ஞானச் சுடர்விளக் கேற்றினேன் நாரணற்கு
		<br>ஞானத் தமிழ்புரிந்த நான்.(2) 1
		<br>
		<br>ஞானத்தால் நன்குணர்ந்து நாரணன்றன் நாமங்கள்,
		<br>தானத்தால் மற்றவன் பேர் சாற்றினால், - வானத்
		<br>தணியமர ராக்குவிக்கு மதன்றே, நாங்கள்
		<br>பணியமரர் கோமான் பரிசு?2
		<br>
		<br>பரிசு நறுமலரால் பாற்கடலான் பாதம்,
		<br>புரிவார் புகழ்பெறுவர் போலாம், - புரிவார்கள்
		<br>தொல்லமரர் கேள்வித் துலங்கொளிசேர் தோற்றத்து
		<br>நல்லமரர் கோமான் நகர்.3
		<br>
		<br>நகரிழைத்து நித்திலத்து நாண்மலர் கொண்டு, ஆங்கே
		<br>திகழும் அணிவயிரம் சேர்த்து, - நிகரில்லாப்
		<br>பைங்கமல மேந்திப் பணிந்தேன் பனிமலராள்,
		<br>அங்கம்வலம் கொண்டான் அடி.4
		<br>
		<br>அடிமூன்றி லிவ்வுலகம் அன்றளந்தாய் போலும்
		<br>அடிமூன் றிரந்தவனி கொண்டாய், - படிநின்ற
		<br>நீரோத மேனி நெடுமாலே நின்னடியை
		<br>ஆரோத வல்லார் அறிந்து?5
		<br>
		<br>அறிந்தைந்து முள்ளடக்கி ஆய்மலர்கொண்டு, ஆர்வம்
		<br>செறிந்த மனத்தராய்ச் செவ்வே, - அறிந்தவன்றன்
		<br>பேரோதி யேத்தும் பெருந்தவத்தோர் காண்பரே,
		<br>காரோத வண்ணன் கழல்.6
		<br>
		<br>கழலெடுத்து வாய்மடித்துக் கண்சுழன்று, மாற்றார்
		<br>அழலெடுத்த சிந்தையராய் அஞ்ச, தழலெடுத்த
		<br>போராழி ஏத்தினான் பொன்மலர்ச் சேவடியை
		<br>ஓராழி நெஞ்சே. உகந்து.7
		<br>
		<br>உகந்துன்னை வாங்கி ஒளிநிறங்கொள் கொங்கை
		<br>அகம்குளிர வுண்ணென்றாள் ஆவி, உகந்து
		<br>முலையுண்பாய் போலே முனிந்துண்டாய், நீயும்
		<br>அலைபண்பா லானமையால் அன்று.8
		<br>
		<br>அன்றதுகண் டஞ்சாத ஆய்ச்சி யுனக்கிரங்கி,
		<br>நின்று முலைதந்த இன்நீர்மைக்கு, அன்று
		<br>வரன்முறையால் நீயளந்த மாகடல்சூழ் ஞாலம்,
		<br>பெருமுறையா லெய்துமோ பேர்த்து?9
		<br>
		<br>பேர்த்தனை மாசகடம் பிள்ளையாய், மண்ணிரந்து
		<br>காத்தனை புல்லுயிரும் காவலனே, ஏத்திய
		<br>நாவுடையேன் பூவுடையேன் நின்னுள்ளி நின்றமையால்
		<br>காவடியேன் பட்ட கடை.10
		<br>
		<br>கடைநின் றமரர் கழல்தொழுது, நாளும்
		<br>இடைநின்ற இன்பத்த ராவர், புடைநின்ற
		<br>நீரோத மேனி நெடுமாலே, நின்னடியை
		<br>ஆரோத வல்லார் அவர்?11
		<br>
		<br>அவரிவரென் றில்லை அரவணையான் பாதம்,
		<br>எவர்வணங்கி யேத்தாதா ரெண்ணில், பலரும்
		<br>செழுங்கதிரோ னெண்மலரோன் கண்ணுதலோன் அன்றே
		<br>தொழுந்தகையார் நாளும் தொடர்ந்து?12
		<br>
		<br>தொடரெடுத்த மால்யானை சூழ்கயம்புக் கஞ்சிப்
		<br>படரெடுத்த பைங்கமலம் கொண்டு,அன் - றிடரடுக்க
		<br>ஆழியான் பாதம் பணிந்தன்றே, வானவர்கோன்
		<br>பாழிதா னெய்திற்றுப் பண்டு?13
		<br>
		<br>பண்டிப் பெரும்பதியை யாக்கி பழிபாவம்
		<br>கொண்டுஇங்கு வாழ்வாரைக் கூறாதே, - எண்டிசையும்
		<br>பேர்த்தகரம் நான்குடையான் பேரோதிப் பேதைகாள்
		<br>தீர்த்தகரர் ஆமின் திரிந்து.14
		<br>
		<br>திரிந்தது வெஞ்சமத்துத் தேர்கடவி, அன்று
		<br>பிரிந்தது சீதையைமான் பின்போய், - புரிந்ததுவும்
		<br>கண்பள்ளி கொள்ள அழகியதே, நாகத்தின்
		<br>தண்பள்ளி கொள்வான் றனக்கு.15
		<br>
		<br>தனக்கடிமை பட்டது தானறியா னேலும்
		<br>மனத்தடைய வைப்பதாம் மாலை, - வனத்திடரை
		<br>ஏரியாம் வண்ணம் இயற்று மிதுவல்லால்,
		<br>மாரியார் பெய்கிற்பார் மற்று?16
		<br>
		<br>மற்றா ரியலாவர் வானவர்கோன் மாமலரோன்,
		<br>சுற்றும் வணங்கும் தொழிலானை, - ஒற்றைப்
		<br>பிறையிருந்த செஞ்சடையான் பிஞ்சென்று, மாலைக்
		<br>குறையிரந்து தான்முடித்தான் கொண்டு.17
		<br>
		<br>கொண்ட துலகம் குறளுருவாய்க் கோளரியாய்,
		<br>ஒண்டிறலோன் மார்வத் துகிர்வைத்தது - உண்டதுவும்
		<br>தான்கடந்த ஏழுலகே தாமரைக்கண் மாலொருநாள்,
		<br>வான்கடந்தான் செய்த வழக்கு.18
		<br>
		<br>வழக்கன்று கண்டாய் வலிசகடம் செற்றாய்,
		<br>வழக்கொன்று நீமதிக்க வேண்டா, - குழக்கன்று
		<br>தீவிளவின் காய்க்கெறிந்த தீமை திருமாலே,
		<br>பார்விளங்கச் செய்தாய் பழி.19
		<br>
		<br>பழிபாவம் கையகற்றிப் பல்காலும் நின்னை,
		<br>வழிவாழ்வார் வாழ்வராம் மாதோ, - வழுவின்றி
		<br>நாரணன்றன் நாமங்கள் நன்குணர்ந்து நன்கேத்தும்,
		<br>காரணங்கள் தாமுடையார் தாம்.20
		<br>
		<br>தாமுளரே தம்முள்ளம் உள்ளுளதே, தாமரையின்
		<br>பூவுளதே யேத்தும் பொழுதுண்டே, - வாமன்
		<br>திருமருவு தாள்மரூவு சென்னியரே, செவ்வே
		<br>அருநரகம் சேர்வ தரிது.21
		<br>
		<br>அரிய தெளிதாகும் ஆற்றலால் மாற்றி,
		<br>பெருக முயல்வாரைப் பெற்றால், - கரியதோர்
		<br>வெண்கோட்டு மால்யானை வென்றுமுடித் தன்றே,
		<br>தண்கோட்டு மாமலரால் தாழ்ந்து?22
		<br>
		<br>தாழ்ந்துவரங் கொண்டு தக்க வகைகளால்
		<br>வாழ்ந்து கழிவாரை வாழ்விக்கும், - தாழ்ந்த
		<br>விளங்கனிக்குக் கன்றெறிந்து வேற்றுருவாய், ஞாலம்
		<br>அளந்தடிக்கீழ்க் கொண்ட அவன்.23
		<br>
		<br>அவன்கண்டாய் நன்னெஞ்சே.ஆரருளும் கேடும்,
		<br>அவன்கண்டா யைம்புலனாய் நின்றான், - அவன்கண்டாய்
		<br>காற்றுத்தீ நீர்வான் கருவரைமண் காரோத,
		<br>சீற்றத்தீ யாவானும் சென்று.24
		<br>
		<br>சென்ற திலங்கைமேல் செவ்வேதன் சீற்றத்தால்,
		<br>கொன்ற திராவணனைக் கூறுங்கால், - நின்றதுவும்
		<br>வேயோங்கு தண்சாரல் வேங்கடமே, விண்ணவர்தம்
		<br>வாயோங்கு தொல்புகழான் வந்து.25
		<br>
		<br>வந்தித் தவனை வழிநின்ற ஐம்பூதம்
		<br>ஐந்தும் அகத்தடக்கி யார்வமாய், - உந்திப்
		<br>படியமரர் வேலையான் பண்டமரர்க் கீந்த,
		<br>படியமரர் வாழும் பதி.26
		<br>
		<br>பதியமைந்து நாடிப் பருத்தெழுந்த சிந்தை,
		<br>மதியுரிஞ்சி வான்முகடு நோக்கி - கதிமிகுத்தங்
		<br>கோல்தேடி யாடும் கொழுந்ததே போன்றதே,
		<br>மால்தேடி யோடும் மனம்.27
		<br>
		<br>மனத்துள்ளான் வேங்கடத்தான் மாகடலான், மற்றும்
		<br>நினைப்பரிய நீளரங்கத் துள்ளான், - எனைப்பலரும்
		<br>தேவாதி தேவ னெனப்படுவான், முன்னொருனாள்
		<br>மாவாய் பிளந்த மகன்.28
		<br>
		<br>மகனாகக் கொண்டெடுத்தாள் மாண்பாய கொங்கை,
		<br>அகனார வுண்பனென் றுண்டு, - மகனைத்தாய்
		<br>தேறாத வண்ணம் திருத்தினாய், தென்னிலங்கை
		<br>நீறாக எய்தழித்தாய் நீ.29
		<br>
		<br>நீயன் றுலகளந்தாய் நீண்ட திருமாலே,
		<br>நீயன் றுலகிடந்தா யென்பரால், - நீயன்று
		<br>காரோதம் முன்கடைந்து பின்னடைத்தாய் மாகடலை,
		<br>பேரோத மேனிப் பிரான்.30
		<br>
		<br>பிரானென்று நாளும் பெரும்புலரி யென்றும்,
		<br>குராநல் செழும்போது கொண்டு, - வராகத்
		<br>தணியுருவன் பாதம் பணியுமவர் கண்டீர்,
		<br>மணியுருவம் காண்பார் மகிழ்ந்து.31
		<br>
		<br>மகிழ்ந்தது சிந்தை திருமாலே, மற்றும்
		<br>மகிழ்ந்ததுன் பாதமே போற்றி, - மகிழ்ந்த
		<br>தழலாழி சங்க மவைபாடி யாடும்,
		<br>தொழிலாகம் சூழ்ந்து துணிந்து.32
		<br>
		<br>துணிந்தது சிந்தை துழாயலங்கல், அங்கம்
		<br>அணிந்தவன்பே ருள்ளத்துப் பல்கால், - பணிந்ததுவும்
		<br>வேய்பிறங்கு சாரல் விறல்வேங் கடவனையே,
		<br>வாய்திறங்கள் சொல்லும் வகை.33
		<br>
		<br>வகையா லவனி யிரந்தளந்தாய் பாதம்,
		<br>புகையால் நறுமலாரால் முன்னே, - மிகவாய்ந்த
		<br>அன்பாக்கி யேத்தி யடிமைப்பட்டேனுனக்கு,
		<br>என்பாக்கி யத்தால் இனி.34
		<br>
		<br>இனிதென்பர் காமம் அதனிலும் ஆற்ற,
		<br>இனிதென்பர் தண்ணீரும் எந்தாய், - இனிதென்று
		<br>காமநீர் வேளாது நின்பெருமை வேட்பரேல்,
		<br>சேமநீ ராகும் சிறிது.35
		<br>
		<br>சிறியார் பெருமை சிறிதின்க ணெய்தும்,
		<br>அறியாரும் தாமறியா ராவர், - அறியாமை
		<br>மண்கொண்டு மண்ணுண்டு மண்ணுமிழ்ந்த மாயனென்று,
		<br>எண்கொண்டேன் னெஞ்சே. இரு.36
		<br>
		<br>இருந்தண் கமலத் திருமலரி னுள்ளே,
		<br>திருந்து திசைமுகனைத் தந்தாய், - பொருந்தியநின்
		<br>பாதங்க ளேத்திப் பணியாவேல், பல்பிறப்பும்
		<br>ஏதங்க ளெல்லா மெமக்கு.37
		<br>
		<br>எமக்கென் றிருநிதியம் ஏமாந்தி ராதே,
		<br>தமக்கென்றும் சார்வ மறிந்து, - நமக்கென்றும்
		<br>மாதவனே யென்னும் மனம்படைத்து மற்றவன்பேர்
		<br>ஓதுவதே நாவினா லோத்து.38
		<br>
		<br>ஓத்தின் பொருள்முடிவும் இத்தனையே, உத்தமன்பேர்
		<br>ஏத்தும் திறமறிமி னேழைகாள், ஓத்தனை
		<br>வல்லீரேல் நன்றதனை மாட்டீரேல், மாதவன்பேர்
		<br>சொல்லுவதே ஓத்தின் சுருக்கு.39
		<br>
		<br>சுருக்காக வாங்கிச் சுலாவினின்று ஐயார்
		<br>நெருக்காமுன் நீர்நினைமின் கண்டீர், - திருப்பொலிந்த
		<br>ஆகத்தான் பாதம் அறிந்தும், அறியாத
		<br>போகத்தா லில்லை பொருள்.40
		<br>
		<br>பொருளால் அமருலகம் புக்கியல லாகாது
		<br>அருளா லறமருளு மன்றே, - அருளாலே
		<br>மாமறையோர்க் கீந்த மணிவண்ணன் பாதமே,
		<br>நீமறவேல் நெஞ்சே. நினை.41
		<br>
		<br>நினைப்பன் திருமாலை நீண்டதோள் காண,
		<br>நினைப்பார் பிறப்பொன்றும் நேரார், - மனைப்பால்
		<br>பிறந்தார் பிறந்தெய்தும் பேரின்ப மெல்லாம்,
		<br>துறந்தார் தொழுதாரத் தோள்.42
		<br>
		<br>தோளிரண் டெட்டேழும் மூன்று முடியனைத்தும்,
		<br>தாளிரண்டும் வீழச் சரந்துரந்தான், - தாளிரண்டும்,
		<br>ஆர்தொழுவார் பாதம் அவைதொழுவ தன்றே,என்
		<br>சீர்கெழுதோள் செய்யும் சிறப்பு?43
		<br>
		<br>சிறந்தார்க் கெழுதுணையாம் செங்கண்மால் நாமம்,
		<br>மறந்தாரை மானிடமா வையேன், அறம்தாங்கும்
		<br>மாதவனே யென்னும் மனம்படைத்து, மற்றவன்பேர்
		<br>ஓதுவதே நாவினா லுள்ளு.44
		<br>
		<br>உளதென் றிறுமாவா ருண்டில்லை யென்று,
		<br>தளர்தல் அதனருகும் சாரார், - அளவரிய
		<br>வேதத்தான் வேங்கடத்தான் விண்ணோர் முடிதோயும்,
		<br>பாதத்தான் பாதம் பயின்று.45
		<br>
		<br>பயின்ற தரங்கம் திருக்கோட்டி, பன்னாள்
		<br>பயின்றதுவும் வேங்கடமே பன்னாள், - பயின்ற
		<br>தணிதிகழும் சோலை யணிநீர் மலையே
		<br>மணிதிகழும் வண்தடக்கை மால்.46
		<br>
		<br>மாலை யரியுருவன் பாத மலரணிந்து,
		<br>காலை தொழுதெழுமின் கைகோலி, - ஞாலம்
		<br>அளந்திடந் துண்டுமிழ்ந்த அண்ணலைமற் றல்லால்
		<br>உளங்கிடந்த வாற்றா லுணர்ந்து.47
		<br>
		<br>உணர்ந்தாய் மறைநான்கும் ஓதினாய் நீதி
		<br>மணந்தாய் மலர்மகள்தோள் மாலே. - மணந்தாய்போய்
		<br>வேயிருஞ் சாரல் வியலிரு ஞாலம்சூழ்,
		<br>மாயிருஞ் சோலை மலை.48
		<br>
		<br>மலையேழும் மாநிலங்க ளேழும் அதிர,
		<br>குலைசூழ் குரைகடல்க ளேழும், - முலைசூழ்ந்த
		<br>நஞ்சுரத்துப் பெண்ணை நவின்றுண்ட நாவனென்று,
		<br>அஞ்சாதென் னெஞ்சே. அழை.49
		<br>
		<br>அழைப்பன் திருமாலை ஆங்கவர்கள் சொன்ன,
		<br>பிழைப்பில் பெரும்பெயரே பேசி, - இழைப்பரிய
		<br>ஆயவனே. யாதவனே. என்றவனை யார்முகப்பும்,
		<br>மாயவனே என்று மதித்து.50
		<br>
		<br>மதிக்கண்டாய் நெஞ்சே. மணிவண்ணன் பாதம்,
		<br>மதிக்கண்டாய் மற்றவன்பேர் தன்னை, - மதிக்கண்டாய்
		<br>பேராழி நின்று பெயர்ந்து கடல்கடைந்த
		<br>நீராழி வண்ணன் நிறம்.51
		<br>
		<br>நிறங்கரியன் செய்ய நெடுமலராள் மார்வன்,
		<br>அறம்பெரிய னார தறிவார்? - மறம்புரிந்த
		<br>வாளரக்கன் போல்வானை வானவர்கோன் தானத்து,
		<br>நீளிருக்கைக் குய்த்தான் நெறி.52
		<br>
		<br>நெறியார் குழற்கற்றை முன்னின்று பின்தாழ்ந்து,
		<br>அறியா திளங்கிரியென் றெண்ணி, - பிறியாது
		<br>பூங்கொடிகள் வைகும் பொருபுனல் குன்றென்றும்,
		<br>வேங்கடமே யாம் விரும்பும் வெற்பு.53
		<br>
		<br>வெற்பென் றிருஞ்சோலை வேங்கடமென் றிவ்விரண்டும்
		<br>நிற்பென்று நீமதிக்கும் நீர்மைபோல், - நிற்பென்
		<br>றுளங்கோயி லுள்ளம்வைத் துள்ளினேன், வெள்ளத்
		<br>திளங்கோயில் கைவிடேல் என்று.54
		<br>
		<br>என்றும் மறந்தறியேன் ஏழ்பிறப்பும் எப்பொழுதும்,
		<br>நின்று நினைப்பொழியா நீர்மையால், - வென்றி
		<br>அடலாழி கொண்ட அறிவனே, இன்பக்
		<br>கடலாழி நீயருளிக் காண்.55
		<br>
		<br>காணக் கழிகாதல் கைமிக்குக் காட்டினால்,
		<br>நாணப் படுமென்றால் நாணுமே? - பேணிக்
		<br>கருமாலைப் பொன்மேனி காட்டாமுன் காட்டும்,
		<br>திருமாலை நாங்கள் திரு.56
		<br>
		<br>திருமங்கை நின்றருளும் தெய்வம்நா வாழ்த்தும்,
		<br>கருமம் கடைப்பிடிமின் கண்டீர், - உரிமையால்
		<br>ஏத்தினோம் பாதம் இருந்தடக்கை எந்தைபேர்,
		<br>நாற்றிசையும் கேட்டீரே நாம்?57
		<br>
		<br>நாம்பெற்ற நன்மையும் நாமங்கை நன்னெஞ்சத்து
		<br>ஓம்பி யிருந்தெம்மை ஓதுவித்து, - வேம்பின்
		<br>பொருள்நீர்மை யாயினும் பொன்னாழி பாடென்று,
		<br>அருள்நீர்மை தந்த அருள்.58
		<br>
		<br>அருள் புரிந்த சிந்தை அடியார்மேல் வைத்து,
		<br>பொருள்தெரிந்து காண்குற்ற அப்போது, - இருள்திரிந்து
		<br>நோக்கினேன் நோக்கி நினைந்தேன தொண்கமலம்,
		<br>ஓக்கினே னென்னையுமங் கோர்ந்து.59
		<br>
		<br>ஓருருவன் அல்லை ஒளியுருவம் நின்னுருவம்,
		<br>ஈருருவன் என்பர் இருநிலத்தோர், ஓருருவம்
		<br>ஆதியாம் வண்ணம் அறிந்தார் அவர்கண்டீர்,
		<br>நீதியால் மண்காப்பார் நின்று.60
		<br>
		<br>நின்றதோர் பாதம் நிலம்புடைப்ப, நீண்டதோள்
		<br>சென்றளந்த தென்பர் திசையெல்லாம், - அன்று
		<br>கருமாணி யாயிரந்த கள்வனே, உன்னைப்
		<br>பிரமாணித் தார்பெற்ற பேறு.61
		<br>
		<br>பேறொன்று முன்னறியேன் பெற்றறியேன் பேதையால்,
		<br>மாறென்று சொல்லிவணங்கினேன், ஏறின்
		<br>பெருத்தெருத்தம் கோடொசியப் பெண்நசையின் பின் போய்,
		<br>எருத்திருந்த நல்லாயர் ஏறு.62
		<br>
		<br>ஏறேழும் வென்றடர்த்த எந்தை, எரியுருவத்து
		<br>ஏறேறிப் பட்ட இடுசாபம் - பாறேறி
		<br>உண்டதலை வாய்நிறையக் கோட்டங்கை ஒண்குருதி,
		<br>கண்டபொருள் சொல்லின் கதை.63
		<br>
		<br>கதையும் பெரும்பொருளும் கண்ணா.நின் பேரே,
		<br>இதய மிருந்தவையே ஏத்தில், - கதையும்
		<br>திருமொழியாய் நின்ற திருமாலே உன்னைப்,
		<br>பருமொழியால் காணப் பணி.64
		<br>
		<br>பணிந்தேன் திருமேனி பைங்கமலம் கையால்
		<br>அணிந்தேனுன் சேவடிமே லன்பாய், - துணிந்தேன்
		<br>புரிந்தேத்தி யுன்னைப் புகலிடம்பார்த்து, ஆங்கே
		<br>இருந்தேத்தி வாழும் இது.65
		<br>
		<br>இது கண்டாய் நன்னெஞ்சே.இப்பிறவி யாவது,
		<br>இதுகண்டா யெல்லாம்நா முற்றது, - இதுகண்டாய்
		<br>நாரணன்பே ரோதி நகரத் தருகணையா,
		<br>காரணமும் வல்லையேல் காண்.66
		<br>
		<br>கண்டேன் திருமேனி யான்கனவில், ஆங்கவன்கைக்
		<br>கண்டேன் கனலுஞ் சுடராழி, - கண்டேன்
		<br>உறுநோய் வினையிரண்டும் ஓட்டுவித்து, பின்னும்
		<br>மறுநோய் செறுவான் வலி.67
		<br>
		<br>வலிமிக்க வாளெயிற்று வாளவுணர் மாள
		<br>வலிமிக்க வாள்வரைமத் தாக, வலிமிக்க
		<br>வாணாகம் சுற்றி மறுகக் கடல்கடைந்தான்,
		<br>கோணாகம் கொம்பொசித்த கோ.68
		<br>
		<br>கோவாகி மாநிலம் காத்து,நங் கண்முகப்பே
		<br>மாவேகிச் செல்கின்ற மன்னவரும் - பூவேகும்
		<br>செங்கமல நாபியான் சேவடிக்கே யேழ்பிறப்பும்,
		<br>தண்கமல மேய்ந்தார் தமர்.69
		<br>
		<br>தமருள்ளம் தஞ்சை தலையரங்கம் தண்கால்,
		<br>தமருள்ளும் தண்பொருப்பு வேலை, - தமருள்ளும்
		<br>மாமல்லை கோவல் மதிட்குடந்தை யென்பரே,
		<br>ஏவல்ல எந்தைக் கிடம்.70
		<br>
		<br>இடங்கை வலம்புரிநின் றார்ப்ப, எரிகான்
		<br>றடங்கா ரொடுங்குவித்த தாழி, - விடங்காலும்
		<br>தீவாய் அரவணைமேல் தோன்றல் திசையளப்பான்,
		<br>பூவா ரடிநிமிர்ந்த போது.71
		<br>
		<br>போதறிந்து வானரங்கள் பூஞ்சுனைபுக்கு, ஆங்கலர்ந்த
		<br>போதரிந்து கொண்டேத்தும் போது,உள்ளம் - போது
		<br>மணிவேங் கடவன் மலரடிக்கே செல்ல,
		<br>அணிவேங் கடவன்பே ராய்ந்து.72
		<br>
		<br>ஆய்ந்துரைப்ப னாயிரம்பேர் ஆய்நடு வந்திவாய்,
		<br>வாய்ந்த மலர்தூவி வைகலும், - ஏய்ந்த
		<br>பிறைக்கோட்டுச் செங்கண் கரிவிடுத்த பெம்மான்
		<br>இறைக்காட் படத்துணிந்த யான்.73
		<br>
		<br>யானே தவம் செய்தேன் ஏழ்பிறப்பும் எப்பொழுதும்,
		<br>யானே தவமுடையேன் எம்பெருமான், - யானே
		<br>இருந்ததமிழ்நன் மாலை இணையடிக்கே சொன்னேன்,
		<br>பெருந்தமிழன் நல்லேன் பெரிது.74
		<br>
		<br>பெருகு மதவேழம் மாப்பிடிக்கி முன்னின்று,
		<br>இருக ணிளமூங்கில் வாங்கி, - அருகிருந்த
		<br>தேன்கலந்து நீட்டும் திருவேங் கடம்கண்டீர்,
		<br>வான்கலந்த வண்ணன் வரை.75
		<br>
		<br>வரைச்சந்த னக்குழ்ம்பும் வான்கலனும் பட்டும்,
		<br>விரைப்பொலிந்த வெண்மல் லிகையும் - நிரைத்துக்கொண்டு
		<br>ஆதிக்கண் நின்ற அறிவன் அடியிணையே
		<br>ஓதிப் பணிவ தூறும்.76
		<br>
		<br>உறுங்கண்டாய் நன்னெஞ்சே. உத்தமன்நற் பாதம்,
		<br>உறுங்கண்டாய் ஒண்கமலந் தன்னால், - உறுங்கண்டாய்
		<br>ஏத்திப் பணிந்தவன் பேர் ஈரைஞ்_ றெப்பொழுதும்,
		<br>சாற்றி யுரைத்தல் தவம்.77
		<br>
		<br>தவம்செய்து நான்முகனே பெற்றான், தரணி
		<br>நிவந்தளப்ப நீட்டியபொற் பாதம், - சிவந்ததன்
		<br>கையனைத்து மாரக் கழுவினான், கங்கைநீர்
		<br>பெய்தனைத்துப் பேர்மொழிந்து பின்.78
		<br>
		<br>பின்னின்று தாயிரப்பக் கேளான், பெரும்பணைத்தோள்
		<br>முன்னின்று தானிரப்பாள் மொய்ம்மலராள் - சொல் நின்ற
		<br>தோள்நலந்தான் நேரில்லாத் தோன்றல், அவனளந்த
		<br>நீணிலந்தான் அத்தனைக்கும் நேர்.79
		<br>
		<br>நேர்ந்தேன் அடிமை நினைந்தேன் தொண்கமலம்,
		<br>ஆர்ந்தேனுன் சேவடிமேல் அன்பாய், - ஆர்ந்த
		<br>அடிக்கோலம் கண்டவர்க் கென்கொலோ, முன்னைப்
		<br>படிக்கோலம் கண்ட பகல்?80
		<br>
		<br>பகற்கண்டேன் நாரணனைக் கண்டேன், - கனவில்
		<br>மிகக்கண்டேன் மீண்டவனை மெய்யே - மிகக்கண்டேன்
		<br>ஊன்திகழும் நேமி ஒளிதிகழும் சேவடியான்,
		<br>வான்திகழும் சோதி வடிவு.81
		<br>
		<br>வடிக்கோல வாள்நெடுங்கண் மாமலராள், செவ்விப்
		<br>படிக்கோலம் கண்டகலாள் பன்னாள், - அடிக்கோலி
		<br>ஞாலத்தாள் பின்னும் நலம்புரிந்த தென்கொலோ,
		<br>கோலத்தா லில்லை குறை.82
		<br>
		<br>குறையாக வெஞ்சொற்கள் கூறினேன் கூறி,
		<br>மறையாங் கெனவுரைத்த மாலை, - இறையேனும்
		<br>ஈயுங்கொல் என்றே இருந்தேன் எனைப்பகலும்,
		<br>மாயன்கண் சென்ற வரம்.83
		<br>
		<br>வரம்கருதித் தன்னை வணங்காத வன்மை,
		<br>உரம்கருதி மூர்க்கத் தவனை, - நரம்கலந்த
		<br>சிங்கமாய்க் கீண்ட திருவன் அடியிணையே,
		<br>அங்கண்மா ஞாலத் தமுது.84
		<br>
		<br>அமுதென்றும் தேனென்றும் ஆழியான் என்றும்,
		<br>அமுதன்று கொண்டுகந்தான் என்றும், - அமுதன்ன
		<br>சொன்மாலை யேத்தித் தொழுதேன் சொலப்பட்ட,
		<br>நன்மாலை யேத்தி நவின்று.85
		<br>
		<br>நவின்றுரைத்த நாவலர்கள் நாண்மலர்கொண்டு, ஆங்கே
		<br>பயின்றதனால் பெற்றபயன் என்கொல், - பயின்றார்தம்
		<br>மெய்த்தவத்தால் காண்பரிய மேகமணி வண்ணனை,யான்
		<br>எத்தவத்தால் காண்பன்கொல் இன்று?86
		<br>
		<br>இன்றா வறிகின்றே னல்லேன் இருநிலத்தைச்
		<br>சென்றாங் களந்த திருவடியை, - அன்று
		<br>கருக்கோட்டி யுள்கிடந்து கைதொழுதேன் கண்டேன்,
		<br>திருக்கோட்டி எந்தை திறம்.87
		<br>
		<br>திறம்பிற் றினியறிந்தேன் தென்னரங்கத் தெந்தை,
		<br>திறம்பா வருசென்றார்க் கல்லால், - திறம்பாச்
		<br>செடிநரகை நீக்கித்தான் செல்வதன்முன், வானோர்
		<br>கடிநகர வாசற் கதவு.88
		<br>
		<br>கதவிக் கதஞ்சிறந்த கஞ்சனை முன்காய்ந்து,
		<br>அதவிப்போர் யானை ஒசித்து, - பதவியாய்ப்
		<br>பாணியால் நீரேற்றுப் பண்டொருகால் மாவலியை,
		<br>மாணியாய்க் கொண்டிலையே மண்.89
		<br>
		<br>மண்ணுலக மாளேனே வானவர்க்கும் வானவனாய்,
		<br>விண்ணுலகம் தன்னகத்து மேவேனே, - நண்ணித்
		<br>திருமாலை செங்க ணெடியானை, எங்கள்
		<br>பெருமானைக் கைதொழுத பின்.90
		<br>
		<br>பின்னால் அருநரகம் சேராமல் பேதுறுவீர்,
		<br>முன்னால் வணங்க முயல்மினோ, - பன்னூல்
		<br>அளந்தானைக் கார்க்கடல்சூழ் ஞாலத்தை, எல்லாம்
		<br>அளந்தா னவஞ்சே வடி.91
		<br>
		<br>அடியால்முன் கஞ்சனைச் செற்று,அமர ரேத்தும்
		<br>படியான் கொடிமேல்புள் கொண்டான், - நெடியான்றன்
		<br>நாமமே ஏத்துமின்க ளேத்தினால்,தாம்வேண்டும்
		<br>காமமே காட்டும் கடிது.92
		<br>
		<br>கடிது கொடுநரகம் பிற்காலும் செய்கை,
		<br>கொடிதென் றதுகூடா முன்னம், - வடிசங்கம்
		<br>கொண்டானைக் கூந்தல்வாய் கீண்டானை, கொங்கைநஞ்
		<br>சுண்டானை ஏத்துமினோ உற்று.93
		<br>
		<br>உற்று வணங்கித் தொழுமின், உலகேழும்
		<br>முற்றும் விழுங்கும் முகில்வண்ணம், - பற்றிப்
		<br>பொருந்தாதான் மார்பிடந்து பூம்பா டகத்துள்
		<br>இருந்தானை, ஏத்துமென் நெஞ்சு.94
		<br>
		<br>என்னெஞ்ச மேயான்என் சென்னியான், தானவனை
		<br>வன்னெஞ்சங் கீண்ட மணிவண்ணன், முன்னம்சேய்
		<br>ஊழியா னூழி பெயர்த்தான், உலகேத்தும்
		<br>ஆழியான் அத்தியூ ரான்.95
		<br>
		<br>அத்தியூ ரான்புள்ளை யூர்வான், அணிமணியின்
		<br>துத்திசேர் நாகத்தின் மேல்துயில்வான், - மூத்தீ
		<br>மறையாவான் மாகடல்நஞ் சுண்டான் றனக்கும்
		<br>இறையாவான் எங்கள் பிரான்.(2) 96
		<br>
		<br>எங்கள் பெருமான் இமையோர் தலைமகன்நீ,
		<br>செங்க ணெடுமால் திருமார்பா, - பொங்கு
		<br>படமூக்கி னாயிரவாய்ப் பாம்பணைமேல் சேர்ந்தாய்,
		<br>குடமூக்கில் கோயிலாக் கொண்டு.97
		<br>
		<br>கொண்டு வளர்க்கக் குழவியாய்த் தான்வளர்ந்தது,
		<br>உண்ட துலகேழு முள்ளொடுங்க, - கொண்டு
		<br>குடமாடிக் கோவலனாய் மேவி,என் னெஞ்சம்
		<br>இடமாகக் கொண்ட இறை.98
		<br>
		<br>இறையெம் பெருமான் அருளென்று, இமையோர்
		<br>முறைநின்று மொய்ம்மலர்கள் தூவ, - அறைகழல
		<br>சேவடியான் செங்க ணெடியான், குறளுருவாய்
		<br>மாவடிவில் மண்கொண்டான் மால்.(2) 99
		<br>
		<br>மாலே. நெடியானே.கண்ணனே, விண்ணவர்க்கு
		<br>மேலா.வியந்துழாய்க் கண்ணியனே, - மேலால்
		<br>விளவின்காய் கன்றினால் வீழ்த்தவனே, என்றன்
		<br>அளவன்றால் யானுடைய அன்பு.(2) 100
		<br>
		
		பூதத்தாழ்வார் திருவடிகளே சரணம்.
		</p>
		<a href="#" class="backtotop" style="display:inline;font-size:45px;text-align:center;">⇧</a>
	</body>
</html>